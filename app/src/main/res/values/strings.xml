<resources>
    <string name="app_name">Вактхои Намоз</string>

    <string name="navigation_drawer_open">Open navigation drawer</string>
    <string name="navigation_drawer_close">Close navigation drawer</string>

    <string name="action_settings">Settings</string>

    <string name="mj_hz_usmon_somoni">Масҷиди ҷомеи ба номи Усмон ибни Аффон (р) соли 1952 таъсис ёфтааст. Ин масҷид то соли 2007 ҳамчун масҷиди панҷвақта фаъолият мекард. Аз соли 2007 то ҳозир ҳам чун масҷиди ҷомеъ фаъолият дорад.

Пас аз таъмиру аз навсозӣ масҷиди мазкур тақрибан 700 то 1000 нафар намозгузорро дар як вақт гунҷоиш дода метавонад. Минбару сақф,сутунҳо ва дарвозаи масҷид бо чӯб кандакорӣ ва ороиш дода, симои зебои меъмории миллӣ дорад.</string>
    <string name="mj_rumi">Масҷиди ҷомеи ба номи Ҷалолуддини Румӣ дар ноҳияи Шоҳмансури шаҳри Душанбе бунёд ёфтааст. Масҷид дар масофаи 2 км болотар аз шоҳроҳи Душанбе – Ваҳдат ҷойгир шудааст. Масҷиди мазкур соли 1989 бунёд гардида, то соли 2006 фаъолият мекунад. Соли 2006 масҷид таъмиру азнавсозӣ шуда, корҳои сохтмонии он бо дастгирӣ ва саҳмгузории мардони саховатпеша, соҳибкорони ватанӣ ва мардуми маҳаллаи “Бӯстон -3”-и ноҳияи Шоҳмансур ба итмом мерасад.

Бинои масҷид дуошёна буда, дорои ду манораи бузург, таҳхона барои намозгузорӣ, ду айвон дар ошёнаи аввал ва дорои се айвон дар ошёнаи дувум мебошад.

Таҳхонаи масҷид 12 сутун дошта, 800 ҷойи намозгузорӣ дорад. Толори якум низ 12 сутун дошта, 800 нафар намозгузорро мегунҷонад. Ошёнаи дуюм низ дорои 12 сутун буда, 900 нафарро дар худ ҷой медиҳад. Дар маҷмуъ дохили толорҳо ва айвонҳои масҷид дар як ваќт 2500 намозгузорро мегунҷонад.

Деворҳо ва сутунҳои масҷид бо гач ва санги мармар оро дода шудаанд. Манораи масҷид аз хишти пухта сохта шуда, 20 м баландӣ дорад ва бо кошинҳои сафолӣ ороиш ёфтааст.</string>
    <string name="mj_hz_usmon_rudaki">Таъсиси масҷиди ҷомеи ба номи ҳазрати Усмон (р)-и ноҳияи Рӯдакӣ ба соли 1989 рост меояд. Сохтмони масҷиди мазкур моҳи январи ҳамон сол оғоз шуда, моҳи сентябр ба анҷом мерасад. Ба таври умум, масҷид ба тариқи ҳашар сохта мешавад.  Корҳои меъморӣ ва кандакории дару тиреза ва сақфу сутунҳои масҷӣд аз тарафи устоҳои моҳир ба иҷро мерасанд.

Дар аввал масҷид ҳамчун масҷиди панҷвақта амал намуда, аз соли 1990 ба ҳайси масҷиди ҷомеъ фаъолият мекунад. Масҷиди номбурда мувофиқи низомнома амал карда, дар Вазорати фарҳанг таҳти № 166 аз 09.10.2009 ба қайд гирифта шудааст.

Аз соли 2009 бинои масҷид таъмиру тавсиа дода мешавад ва азнавсозии он соли 2013 ба анҷом мерасад. Дар масҷид шароити муносиб фароҳам оварда шудааст, ки дар як вақт метавонад то 1500 намозгузорро гунҷоиш диҳад.</string>
    <string name="mj_imom_firdavsi">Масҷиди ҷомеи ба номи Имоми Аъзами ноҳияи Фирдавсӣ соли 1986 сохта шуда, дар аввал ҳамчун ҷои ҷамъиятӣ фаъолият намудааст. Пас аз муддате дар асоси муроҷиати сокинони шаҳраки 65-ум дар бораи ҷойҳои ҷамъиятии ҳамчун масҷид пешниҳодшуда қарори раиси шаҳри Душанбе таҳти № 147 аз 7-уми апрели соли 2006 қабул карда мешавад. Дар ин муддат бинои масҷид бо тариқи ҳашар сохта мешавад.

Бо мақсади ба низом даровардани фаъолияти масҷидҳои панҷвақта бобати адои намози ҷумъа бо қарори раиси шаҳри Душанбе аз моҳи апрели соли 2011 иҷозати хондани намози ҷумъа дода мешавад. Аз соли 2011 бинои масҷид барои намозгузорон тавсиа дода шуда, таъмиру азнавсозӣ карда мешавад.</string>
    <string name="mj_mhdjon_firdavsi">Таъсиси масҷиди ҷомеи марказии ба номи Мавлавӣ Муҳаммадҷон ба солҳои 1946 рост меояд. Масҷиди мазкур бори аввал ҳамчун масҷиди панҷвақта ба қайд гирифта шуда, аз соли 1946 то соли 1951 фаъолият намудааст. Баъдан як муддат ҳамчун хонаи истиқоматӣ қарор дода мешавад. Пас аз он иморати масҷид аз байн бурда шуда, ба ҷойи он дармонгоҳи № 3 сохта мешавад ва аз бинои масҷид танҳо як хона боқӣ мемонад.

Мувофиқи маълумотномаҳои бойгонӣ масҷиди маҳаллаи Алочабофон дар соли 1946 ҳамчун ҷойи эҳтиёҷоти динӣ ба қайд гирифта шудааст ва ягон ҳуҷҷат барои барҳам додани он вуҷуд надорад. Минбаъд бо қарори Кумитаи иҷроияи ноҳияи Марказӣ (ҳозира ноҳияи Фирдавсӣ) таҳти № 218 аз 10 марти соли 1989 барои сохтани масҷид ва қонеъ гардонидани эҳтиёҷоти динӣ дар маҳаллаи Алочабофон иҷозат дода мешавад. Мувофиқи ин қарор масҷиди ҷомеъ аз ҳисоби маблағи намозгузорони маҳалла бо тариқи ҳашар сохта ба истифода дода мешавад. Масҷиди мазкур баъди аз нав сохта шуданаш 10 апрели соли 1998 дар Кумитаи оид ба корҳои дин ва танзиму анъана ва ҷашну маросимҳои миллии назди Ҳукумати Ҷумҳурии Тоҷикистон ҳамчун масҷиди ҷомеи ба номи Абӯбакри Сиддиқ ба қайд гирифта мешавад.

Баъдан бо қарори маҷлиси муассисон аз 18 феврали соли 2010 масҷиди мазкур ҳамчун масҷиди ҷомеи марказии ноҳияи Фирдавсӣ ба номи Мавлавӣ Муҳаммадҷон ба қайд гирифта мешавад.</string>
    <string name="mj_imom_hisor">Масҷиди ҷомеи марказии ноҳияи Ҳисор ба номи Имоми Аъзам дар қисмати шимолии деҳаи Тӯдаи ҷамоати деҳоти Мирзо Ризо бунёд ёфтааст. Масҷид дар масофаи 2 км болотар аз шоҳроҳи Душанбе – Турсунзода ҷойгир шудааст. Сохтмони масҷид аз моҳи майи соли 2006 оғоз ёфта, моҳи октябри соли 2009 ба анҷом расидааст. Кори сохтмони он бо дастгирӣ ва саҳмгузории ҷавонмардони саховатманд, соҳибкорони ватанӣ, мардуми деҳаи Тӯда ва деҳаҳои ҷамоати деҳоти Мирзо Ризо ба анҷом расонида шудааст.

Бинои масҷид дуошёна буда, дорои ду айвон ва як манораи бузург мебошад. Ошёнаи якум ду толори намозгузорӣ дорад,  ки дохили он бо ҳунари гачкорӣ ва нақшу нигори миллӣ оро ёфтааст. Толори аввал дорои 30 сутун буда, 2700 ҷойи намозгузорӣ дорад. Толори дуюм низ бо гачкорӣ ва наққошии миллӣ ороиш ёфтааст. Сақфи толор дорои як гунбази оинакорӣ буда, 12 сутун ва 1400 ҷои намозгузорӣ дорад. Айвони тарафи рост дорои 410 ҷой ва айвони тарафи чап дорои 480 ҷойи намозгузорӣ мебошад.

Ошёнаи дуюм дорои як толор буда, 30 сутун дорад ва аз 2700 ҷойи намозгузорӣ иборат аст. Айвони ошёнаи дуюм дорои 410 ҷойи намозгузорӣ мебошад. Дар маҷмуъ дохили толорҳо ва айвонҳои масҷид 8100 ҷойи намозгузорӣ дорад.

Манораи масҷид аз хишти пухта сохта шуда, бо кошинҳои сафолӣ оро дода шудааст. Баландии манора 36 метр мебошад. Даромадгоҳи асосии масҷид бо ду манора ороиш ёфтааст, ки «Гулдаста» ном дорад. Деворҳои берунаи масҷид бо кошинҳои сафолӣ зебу зинат ёфтааст.

Масҷид рӯзи 4-уми октябри соли 2009-ум дар арафаи чорабиниҳои бахшида ба «1310 солагии бузургдошти Имоми Аъзам» ба таври расмӣ кушода шуда, номи Имоми Аъзамро гирифтааст.</string>
    <string name="mj_hz_bilol">Масҷиди ба номи ҳазрати Билол (р) соли 1990 бунёд шудааст. Масҷиди мазкур то соли 2013 ҳамчун масҷиди панҷвақта амал мекард ва инак муддати ду сол аст, ки ҳамчун масҷиди ҷомеъ фаъолият карда истодааст. Азнавсозии масҷид соли 2011 шуруъ гардида, соли 2013 пурра ба анҷом расид. Масҷид аз чор ошёна иборат буда, дорои як гунбаз, як манора ва се даромадгоҳ мебошад. Тарҳи бинои масҷид ҷолибу диданӣ ва мутобиқ ба стандарти ҷаҳонист. Қисмати дохилии гунбази он ҳаштгӯша буда, ҳашт сутуни гачкоришуда дорад ва сақфи он бо нақшу нигори зебои миллӣ ороиш дода шудааст. Ба таври умум, дохили масҷид бо ҳунари гачкорию наққошӣ зебу оро ёфта, диққати ҳар бинандаро ба худ ҷалб мекунад.</string>
    <string name="mj_imom_shomansur">Масҷиди Шоҳмансур, ки алҳол ҳамчун масҷиди марказии ба номи Имоми Аъзами ноҳияи Шоҳмансур фаъолият дорад, яке аз масҷидҳои қадимтарини шаҳри Душанбе ба шумор меравад. Ин масҷид пеш аз замони шӯравӣ вуҷуд дошта, то замонҳои баъд бо номи масҷиди Одинабой машҳур будааст. Дар аввалҳои ҳукумати шӯравӣ ин масҷид аз фаъолият бозмемонад. Вале баъдтар, тахминан дар солҳои 1943-1944 бо кӯшиши бархе аз сокинони ҳамин деҳа ва бо кӯмаку дастгирии яке аз раисони ҳамонвақтаи ноҳия дубора ба фаъолият шуруъ мекунад.

Баъди бино шудани масҷид Қорӣ Шодӣ ном шахс аввалин хатиби масҷид таъйин мегардад. Баъдан тақрибан дар солҳои 1946-47 Қозӣ Абдуррашид, ки яке аз устодони уламои Тоҷикистон ба шумор меравад, дар ҳамин масҷид ба ҳайси имомхатиб таъйин мешавад. Дар соли 1956 масҷид бори дигар бо кӯшиши Қозӣ Абдуррашид куллан таъмиру тармим карда мешавад.

Баъдан домулло Ҳикматуллоҳ, ки аз мардуми Фарғона буд, имомхатиби масҷиди Шоҳмансур таъйин мегардад ва муддати 20 сол хатибӣ мекунад. Соли 1970 дар давраи хатибии домулло Ҳикматуллоҳ масҷид бори сеюм тармим шуда, бо санъати кандакорӣ хеле зебо мегардад.

Баъдан домулло Шербобо имомхатиби масҷид таъйин мегардад. Дар муддати хатибии домулло Шербобо баъзе тағйироту дигаргуниҳо дар бинои масҷид ворид гардида, таҳоратхонаҳо ба шакли замонавӣ сохта мешаванд.

Соли 1997, ки дар кишвар бесарусомониҳо ҳукмфармо буд, ба сабабҳои номаълум масҷид оташ мегирад. Аз сабаби он ки масҷид сар то сар аз чӯб сохта шуда буд, дар муддати 20 дақиқа тамоми масҷидро оташ фаро мегирад ва дар фосилаи байни намози асру шом аз масҷид нишоне боқӣ намемонад.

Хушбахтона, бо кӯмаку дастгирии соҳибкорони ватанӣ ва мардони саховатманди кишвар бинои масҷид аз нав бунёд ва бо суръат идома ёфта, дар давраи имомхатибии Саидов Абдулбасир сохтмони он пурра ба итмом мерасад. Аз се тарафи масҷид айвонҳо сохта мешавад, ки ҳамчун масҷид аз ду ошёна иборатанд. Ошёнаи аввал дорои ду ҳуҷра ва як толори васеъ, ошёнаи дуюм дорои се ҳуҷра ва як толор мебошад.

Масҷид ба шакли замонавӣ бино ёфта, даруни он гаҷкорӣ шудааст ва бо нақшу нигор оро ёфтааст. Дар дохили гунбаз бо хатти настаълиқи зебо «Оятул-Курсӣ» навишта шудааст. Намуди берунии масҷид аз ду гунбаз иборат аст, ки яке дар болои масҷид ва дигаре дар болои дарвоза қарор дорад.  Хамчунин як манора, ки 21 метр баландӣ дорад, ба масҷид зебу зинат бахшидааст.

Масҷид то соли 2010 ҳамчун масҷиди ҷомеи ба номи Шоҳамнсур фаъолият мекард. Аз соли 2010 ҳамчун масҷиди марказии ба номи Имоми Аъзами ноҳияи Шоҳмансур ба расмият даромада, то имрӯз фаъолият карда истодааст.</string>
    <string name="mj_charxi_dushanbe">Масҷиди ба номи Мавлоно Яъқуби Чархӣ дар ҷамоати деҳоти “Гулистон”-и ноҳияи Рудакӣ ҷойгир буда, таърихи қадим дорад. Дар гузаштаи дур ин деҳа бо номи Ҳалғату маъруф буд ва ба сарзамини Чағониён (ҳозира ноҳияи Ҳисор) дохил мешуд. Дар ҳамин деҳа яке аз намояндагони барҷастаи равияи нақшбандӣ Мавлоно Яъқуби Чархӣ зиндагӣ кардааст. Мавлоно бо тавсияи устодаш Баҳоуддини Нақшбанд ба ин сарзамин омада, мардумро ба таълимоти нақшбания ошно месозад. Пас аз чанд соли зиндагӣ бо ёриву мадади шогирдон ва мардуми гирду атроф бинои масҷиди ҷомеъ қомат меафрозад. Тибқи ривояте таърихи бунёди масҷид дар давраи ҳаёти Мавлоно сурат гирифтааст, ки ба соли 818-и ҳиҷрӣ мутобиқ ба соли 1414-и мелодӣ рост меояд. Вале тибқи ривояти дигар масҷиди мазкур соли 916-и ҳиҷрии қамарӣ мутобиқ ба соли 1512-и мелодӣ бунёд гардида, дорои се гунбаз будааст. Дар пештоқи масҷид ибораи “Кулоҳи сурх” кандакорӣ шудааст, ки моддаи таърихи бунёди масҷид буда, ба ҳисоби абҷад ба соли 916-и ҳиҷрӣ баробар аст. Деҳаи Ҳалғату аз ҳамон рӯзгор ба номи Ҳазрати Мавлоно маъруф гардид.

Пас аз Инқилоби Октябр масҷиди Мавлоно рӯ ба харобӣ овард. Баъд аз он ки колхозҳо ташкил шуданд, масҷиди Мавлоно ба анбор табдил дода шуд. Аз солҳои 60-ум сар карда, анбори колхозро аз масҷид кӯчонданд ва мардум онро таъмир карданд. Баъдтар мақбараи Мавлоно Яъқуб обод шуд.

То соли 1980 атрофи масҷид ягон биное вуҷуд надошт. Соли 1981 бо ташаббуси домулло Муҳаммадшарифи Ҳисорӣ бинои масҷид тавсиъа дода шуд. Дар пеши масҷид айвон сохта шуда, аз тарафи чапи он масҷиди боҳашамати ҷумъахонӣ қомат афрохт. Минбару сақф, сутунҳо ва дарвозаи масҷид аз чӯб кандакорӣ шуда, дар он симои меъмории миллӣ таҷассум ёфтаааст. Дар қисмати болои айвони масҷид номҳои зебои Худо бо хатти зебо навишта шудааст, ки ба ҳусни масҷид ҳусни дигар зам намудааст.

Масҷиди Мавлоно ҳафт чанори бузург дорад, ки дар сафи онҳо яке чанори Мавлоно Абдурраҳмони Ҷомӣ ба ҳисоб меравад. Тибқи ривоятҳо онро Мавлоно Абдурраҳмони Ҷомӣ шинондааст ва таърихи зиёда аз 500-сола дорад.

Ривояте ҳаст, ки Мавлоно Абдурраҳмони Ҷомӣ ба дидори Мавлоно Яъқуби Чархӣ шарафёб шудааст. Шояд ин воқеа дар охири умри Мавлоно воқеъ шуда бошад, зеро Ҷомӣ соли 1414 таваллуд ёфта ва Мавлоно соли 1447 дар ҳамин деҳаи Ҳалғату вафот кардааст. Ҷомӣ ҳангоми рафтан дастниҳоле дар канори наҳри масҷид менишонад, ки акнун дар саҳни масҷид чанори бузурге шуда ва побарҷост. Имрӯз дар гирду атрофи чанорҳо сарҳавзҳои зебо бунёд ёфтаанд.</string>
    <string name="mj_hz_umar_dushanbe">Масҷиди ҷомеи ба номи Умари Форуқ (р) соли 1990 таъсис ёфтааст. Масҷиди мазкур дар оғоз бо номи «Масҷиди Аминҷон» шуҳрат дошт ва ҳамчун масҷиди панҷвақта фаъолият мекард. Cоли 1996 ин масҷид ба ҳайси масҷиди ҷомеъ ба қайд гирифта шуд. Пас аз тармиму азнавсозӣ масоҳати он тавсиъа дода шуд, ки тақрибан 2000 нафар намозгузорро дар як вақт гунҷоиш дода метавонад. Минбару сақф, сутунҳо ва дарвозаи масҷид бо чӯб кандакорӣ ва ороиш дода шуда, дар он симои меъмории миллӣ таҷассум ёфтаааст.</string>
    <string name="mj_markazi">Масҷиди ба номи Ҳоҷӣ Яъқуб соли 1890 таъсис ёфтааст. Cолҳои 1920 - 1943 фаъолияташ бо сабаби динситезии режими комунистӣ қатъ гардида буд ва аз соли 1944 дубора фаъолияташ оғоз шуда  то ба имрӯз фаъолият карда истодааст.

Соли 1994 бинои қадимаи масҷид аз байн бардошта шуд. Соли 1995 бинои асосии масҷиди нав дар ҳаҷми ду ошёна бо гунбад  ва биноҳои ду паҳлуи масҷид сохта шуд (солҳои фаъолияти муфтигии Ҳоҷӣ Фатҳуллоҳхон Шарифзода).

Аз соли 1996 оғоз намуда корҳои тармиму таъмири дохил ва деворҳои беруни масҷид оғоз гардид ва соли 2009 ошёнаи аввал, фарш ва деворҳои даруну беруни масҷид ба пуррагӣ анҷом ёфт (дар замони фаъолияти Раиси Маркази исломӣ Ҳоҷӣ Амонуллоҳи Неъматзода).

Солҳои 2010-2014 тармиму таъмири таҳхона ва ошёнаи дуюми масҷид ва таҳоратхонаи он, инчунин болопӯши биноҳои масҷид ва Маркази исломӣ  ба пуррагӣ анҷом гирифт (дар замони фаъолияти Раиси Маркази исломӣ Саидмукаррам Абдуқодирзода).

Дар шафати масҷиди ба номи Ҳоҷӣ Яъқуб идораи Маркази исломии Ҷумҳурии Тоҷикистон ва Раёсати Шӯрои уламо ҷойгир аст.

Масҷиди ҷомеи марказии шаҳри Душанбе ба номи Ҳоҷӣ Яъқуб дар як вақт имкони гунҷоиши 10-12 ҳазор намозгузорро дорад.</string>
</resources>
